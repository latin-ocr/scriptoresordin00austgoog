- LXXXV —

atque pedibus consentirent ¹). Quae ars scribendi pingendique non minus in Slavicis
ordinis nostri monasteriis exercebatur quam in Germanis, Nam pretiosissimum Evan-
geliarium, per quod quondam reges Gallici diademate ornati iuraverant ²), tribuitur
s. Procopio abbati monasterii ad Sazavam. Dietmarum praepositum Breunoviensis
monasterii postea abbatem Sazaviensem annales narrant die ac nocte immenso labore
conscripsisse libros slavicos3 iidemque annales Boletachum eiusdem monasterii
abbatem optimum vocant pictorem). Quin autern monasterium Breunoviense prin·
ceps a coloniis non sit superatum, non dubitatur, quippe quod primum Bohemiae
scriptorem, Christianum monachum, in suis numerat. Clarissimus Bavarus (1294—
1322) abbas artem scribendi multis et magnis impensis adiuvit ⁴). In monasterio
Raigradiensi praeposito Thoma Gallus monachus Bievnoviensis (1313) pretiosum
Antiphonale scripsit, eiusque successor Vitus confecit illud Breviarium Benedictinum,
quod iuste opus praecipuae artis habetur 5). Artem scribendi et pingendi etiam in
Polonico monasterio Tinecensi esse exercitatam plane indicat Stanislaus Sczygcelski6).
In Hungariae monasteriis hauc artem cultam esse comprobatur vigente schola et
libro, qui est de ,Vita ss. Andreae et Benedicti“, a s. Mauro conscriptor).
Quamquam illud, quod ferunt, solos clericos, imprimis qui secuti sint s. Benedicti

regulam, artibus liberalibus aetate media esse deditos, exomni parte non convenit ⁸),

tamen negare non possumus, hos simplices monachos ardentissimo studio eas esse

complexos. Rationes enim Libitinae s. Petri Salisburgi commemorant Geroldum et
Udalricum pictores, Chunradum incisorem, Ortliebum et Pertholdum aurificeS, Hart-
liebum carpentarium, Guilielmum et Fridericum lapicidas, Erhardum vitrarium, qui
omnes in illo monasterio tempore, quod interiacet inter annum 1160 et 1250, artes
exercuerunt ⁹). Thiemonem abbatem et archiepiscopum, qui bello pro fide suscepto
1102 martyr occubuit, non solum in septem artibus liberalibus, sed etiarn in arte

pingendi, aes fundendi, sculpendi fuisse artificem, magnis laudibus effert, qui librum

——.——..„——.

¹) Egger‚ Gescbicbtschreiber von Tirol.
2) Dudik, Raigern l. c.

3) Chronicon Sazaviense.

4) Ziegelbauer, Histor. Bievnoviens.

⁵) Dudik, Raigern l. c.

⁶) Ziegclbauer l. c. ll.

⁷) Czinar l. c.
8) Springer, De artificibus monachis et laicis medii aevi.

9) Sighart, Maler und Malereien desMittelalters im Salzburgerlande.

 

