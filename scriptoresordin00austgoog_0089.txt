-— LXXX -

formam scribendi huic scholae propriam ostendunt, abbate Arnone edidisse traditur ¹).
Cuius curae nos pretiosissima monumenta antiquissimis Bavaricae gentis temporibus
composita debemus, quae ,Congestum seu indiculus Arnonis“ 2) et ,Breues notitiae“³)
inscribuntur. Alterius quoque libri, quo foedus fraternum monachorum ads. Petrum
continetur, prima dispositio huius celsissimi viri, primi archiepiscopi sedem si Ru·
perti tenentis, repetit aetatem 4).

Librorum autem ipsorum, quos Arno ediderat, parum relictum est; nam praeter
epistolam ad Alcuinum datam tantum haec inscriptio, quam ipse sepulcro incidi

iusserat, exstat:
,Quisque velis scriptam subsistens nosse viator,

Scito, quod ipsi mihi vivus hanc Arno peregi,

Qui lueram rector, praesentis regimine sedis,

Ac opibus multis multoque potitur bonore.

Nunc hic amissis cunctis mea membra quiescunt.
Te rogo nunc Dominum precibus pulsare memento
Ut mihi det veniam scelerum, quaecunque patravi,
Quatenus aeternam merear habitare quietem“⁵).

Quod litterarum studium etiam mortuo Amone anno 821 in monasterio ad
s. Petrum, adiutum et auctum per abbates et archiepiscopos Adalramum (821-830)
et Liuphramum (seo—859) permansit. Operum, quae regnante Adalramo e schola
artis scribendi causa instituta profecta sunt, integer servatus est liber, qui inscribitur:
„Sermo s. Augustini de symbolo contra Iudaeos“, qui ab Adalramo iuveni regio

postea regi Ludovico Germano (mortuo 875) dedicatus est hisce versibus:

„Accipe summe puer, parvum Hludovice libellum,
Quem tibi devotus optulit en famulus

Scilicet indignus Iuvavensis pastor ovilis

Dictus Adalramus servulus ipse tuus,“

et in puris foliis pulchrum carmen Germanicum, quo agitur de terrarum omnium

deflagratione (Muspilli), forsitan Ludovici manu scriptum continet ⁶).

ι) Pertz l. c. ss. IX. ln his erat etiam liber formularum ed. Rockinger in: Quellen zur
bair. Geschichte Vll.

2) Est tabulis firmata conscriptio bonorum temporalium Salisburgi concepta tempore, quo
Carolus Baovarium sibi subegit (edidit Kainz).

³) ed. Kainz.

4) ed. Karaian.

⁵) Folz l. c.

⁶) Sitzungsberichte d. k. k. Akad. d.Wissenscbaften in Wien, phil-hist. Cl. XXII, et Folz l. c.

 

