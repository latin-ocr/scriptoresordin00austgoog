‘- LXIX -

Franciscus gymnasium s. Annae tradidit Scotis Vindobonensibus, qui cura et industria
effecerunt, ut gymnasium Scotense inter celeberrima gymnasia imperii Austriaci
numeretur Ι). Anno 1814 schola monasterialis Seitenstettensis per abbatem Colum·
banum Zechenter (1814—1838) imperatoris auctoritate mutata estin plenum gym-
nasium publicum ²). In monasterio Gottvicensi,ba11Q9{nsi, Altenburgensi, scholae
monasteriales, quae antea fuerant, restitutae sunt.

Nec minor erat in Stiria et Carinthia Benedictinorum industria. Benedictini

Admontenses anno 1808 gymnasium Liubinense receperunt, eoque in oppidum Ι

Iudenburgense translato Admontii privatum condiderunt gymnasium, quod magno
discipulorum numero frequentabatur ³). Praeterea anno 1802 gymnasium Graeciense,
cui convictus erat adiunctus, ab imperatore F rancisco acceperunt ⁴). In monasterio
s. Lamberti, postquam imperatoris summa gratia restitutum est, privatum gymnasium
conditum est discipulorum numero satis celebre ⁵).

Benedictini s. Blasii, cum relicto in Abnoba monte monasterio imperatoris
gratia anno 1807 monasterium ad Pyrnum montem atque duobus annis post antif
quissimum monasterium s. Pauli in Carinthia accepissent, Clagenfurti, in capite
Carinthiae, gymnasii et lycei curam susceperunt atque in ipso monasterio scholam
aperuerunt ⁶).

In Tirole, cum monasterium Mariae-Montanumanno 1807 per Bavarios sublatum
esset, gymnasium Meranense primo una sublatum, deinde restitutum atque ad Bava-
ricam studiorum rationem accomodatum est. Id restituto monasterio Mariae-Montano
Benedictini receperunt et mox pristinam eius famam revocaverunt ⁷).

In ducatu Salisburgensi aeque ac in Tirole bellorum turbae studia Benedicti-
norum cohibuerant. Postquam ducatus anno 1810 imperio Austriaco denuo adiunctus
atque temporum opportunitas consecuta est, Benedictini monasteriorum s, Petri et
Michaelburani gymnasium Salisburgense, cui lyceum additum erat, in quo philo·

sophicae disciplinae docebantur, acceperunt magnamque ei famam circumdederuntss).

¹) Geschichte des Gymnasiums zu den Schotten in Wien.
2) Geschichte des Gymnasiums zu Seitenstetten.
³) F uchs‚ Admont 1. c.
⁴) Geschichte des Gymnasiums zu Graz.
⁵) Friess, Studien l. c. V.
⁶) Carinthia Ι. c.
⁷) Geschichte des Gymnasiums von Meran.
. Β) Geschichte des Gymnasiums zu Salzburg.

 

