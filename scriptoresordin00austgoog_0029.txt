-XX-

incrementa accepta referunt ¹). Quam in rem ex multis adferre libet, quantum Iurik
monachus Raigradensis effecerit. Cui cum per Henricum abbatem Breunoviensem
in solitudinem decedere liceret, eo loco, quo nunc urbs amoena, Weisskirch, sita est,
1167 circiter cellam aedificavit, silvas excidit, regionem in arvorum formam redegit.
His arvis Fridericus dux Olomucensis 1109 monasterium Raigradense donavit. Eodem ,
animo etiarn multi alii ex monasteriis in loca deserta se abdiderunt. Omnibus vero
praestitit Breunovium, cuius abbas ab Ioanne XV. summo pontifice visitator gene·
ralis et perpetuus Benedictinorum Bohemico·Moraviensium'designatus esse comme·
moratur ²).

Verum etiam monachi Blevnovienses inter omnes diligenti observatione regulae,
severa disciplina, timore Domini, dignos se praebuerunt, qui hac dignitate ornarentur.
Plurimi episcopi Pragenses saeculi XI. ex hoc monasterio creati sunt, multi sancti
ex eo prodierunt ³).

Novus campus ordinis industriae saeculo decimo ad finem vergente in vastis
imperii Hungarici terris apertus est. Hungari enim, cum proelio ad Licum 955 facto
supra Leitham reiecti eorumque impetus in regnum Byzantinum 968 et 972 repulsi
essent, ab incursionibus destiterunt et cum finitimis pacem et concordiam inierunt.
Eorum vero princeps Geysa eiusque uxor Iarolta bene intellexerunt, Hungaros sui
iuris esse non posse, nisi religione Christiana imbuerentur atque humanitate Occiden-
talium polirentur. Apostoli igitur, qui praecipue ex Germania adventabant, benigne
excipiebantur.

Utin Germania et Bohemia ita in Hungaria quoque filii s. Benedicti non de·
fuerunt evangelio praedicando. Iam per s. Wolfgangum⁴) et alios, qui a Pilgrimo
Pataviensi in Hungariam missi erant, multi Christi doctrinam amplexi erant ⁵). Fir-
miter vero consistere et late fluere religio Christiana coepit, cum Geysa eiusque filius

Vaikius (Stephanus) 994 sacrum baptisma susciperent. Perpetuam sui memoriam etiam

-u——-

ι) Longum est, quot oppida a Benedictinis condita sint, enumerare. Adferre liceat praeter

oppida in circuitu monasteriorum sita, Schlan‚ Teschhn, Weletz‚ Weisskirch (in Moram), Hohen·
elbe, Plrauenberg, Kldsterle etc.

²) Hanc bullam genuinam esse scriptores et veteres et recentes non sine causa negant,
utcumque Ziegelbauerius magna doctrina eam defendere studet.

³) Frind l. c. ΙΙ.

4) S. Wollgangus 972 circiter in Hungaria Crucifixum praedicavit.

⁵) Pilgrimus in litteris ad Benedictum Vll. P. M. datis, quae ad nostram pervenerunt rnerno·
riam, quinque milia Hungarorum per monachos et sacerdotes saeculares Christianae religioni se

addixisse narrat. Num hae litterae genuinae sint, ex Diimleri: Pilgrim von Passau perspici potest.

 

