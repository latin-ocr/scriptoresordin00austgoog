— LXXXII -

Sed vigor et alacritas saeculo undecimo reviviscebant inflammata contentione
inter ecclesiam et civitatem. Nam non solum regula a clarissimis monasteriis Hirsa·
viensi et ad s. Blasium, sed etiam studium litterarum translatum est in coenobia
Austriacarum provinciarum, quae sunt ad Alpes sitae, moxque pulchros fructus tulit.
Constituti sunt enim in omnibus monasteriis, qui libros ad res sacras rite peragendas
necessarios et codices scriberent, quorum ut erat lectio praescripta, ita comparatio
propter magnos sumptus difficillima. Loca, in quibus libri conficiebantur, erant qui-
dem intra coenobii mur05, sed satis remota, ut, qui scriberent, a fratribus tumul·
tuosa negotia gerentibus non turbarentur. Adire nemini licebat praeter opifices
eorumque praefectos abbatem et armarium, qui et proxime rei praeerat et, quae ad
artem scribendi pingendique erant necessaria, comparabat et, ut recte fierent exempla,
curabat. Describenda abbas destinabat. Scribenti vel chirographum propositum
erat vel dictabat armarius Quibus in scholis arti describendi instructis libri etiam
notis initialibus et tabellis minoribus exornabantur et compingebantur. Maxima ex
parte quidem Evangeliaria, Evangelistaria, Epistolaria, Apostolica, Lectionaria, Homi-
liaria, Missalia, Plenaria, Antiphonaria, Pontificalia, Calendaria, Passionalia, alii libri,
qui ad cultum divinum peragendum vel breviarium recitandum pertinent, describe·
bantur, verumetiam quae scripserunt s. Patres, praecipue s. Augustinus et s. Gre-
gorius, acta martyrum, vitae sanctorum. Scripta clarorum theologorum, opera
s. Hugonis de S. Victore, praecipue Honorii Augustodunensis ¹), monumenta insignium
iuris peritorum pariter proponebantur nec non antiqui magistri et Graeci et Romani
saepe describebantur. Godhardus enim abbas Cremisanensis ad Tegernsee epistolam
dat: ,Mittite nobis librum Horatii et epistolas Tulii“ ²) et Godofredus abbas Admon-
tensis ab eodem monasterio postulat Iosephum Flavium aliosque libros ³). Qui descri-
bendi erant libri, mutui sumebantur ab aliis coenobiis amicitia coniunctiS, maxime
a Tegernsee, monasteriis Bavaricis, coenobio ad s. Petrum. Atque ipsae bibliothecae
urbium episcopalium ordinis sodalibus patebant, qua in re praesertim Passavia

officiosam se praebebat. Nam memoriae traditum est episcopo Ottone e genere nobi·

lium de Loosdorf regnante (1254-1'265) abbati Garstensi „pustillos domini Hugonis

super psalterium“, priori Lambacensi librum „Sermones magistri Danielis de ordine

praedicatorum“ e bibliotheca episcopali esse commodatum 4). Quae ars scribendi,

¹) Quae scripsit, in omnibus iere Austriacis monasteriis inveniuntur.
²) Pachmayer, Series abb. Cremisan. l.

³) Thesaurus anecdot. Vl.
⁴) Monuni. Boic. XXIX. ll.

 

