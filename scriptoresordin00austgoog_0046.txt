- XXXVII —

(1626-1657), Amandus (1657-1673), Edmundus (1673-1702) ad s. Petrum, Ioannes IV. ,
(1581—1614), Urbanus (1614-1659), Godofredus III. (1696—1702), quem Leopoldus
imperator religiosissimum abbatem nominavit, F ranciscus (1662—1707) ad s. Lambertum,
Alexius (1617—1621), Georgius (1621—1642), strenuus defensor fidei catholicae, Ed-
mundus (1682-1725), alter fundator nuncupatus, Ossiachenses, Ioannes V. (1626-1041)
et Aemilianus (1727—1744) Arnoldsteinenses, Philippus (rom-1677) et Albertus I.
(1677-1727) Sanpaulenses.

Pro officio ordinis filii s Benedicti cum protestantismo per, valles Alpium
Austriacarum divulgato in certamen descenderunt et multos fortitudine et constantia
ad veram fidem reduxerunt. Quo in studio nonnullis beneficiis summorum pontificum
et imperatorum adiuvabantur, et cum omnes fere cum Monte Cassino artius con·
iungerentur, huius quoque iura praecipua adepti sunt. Similiter curn Germaniae,
praecipue Sueviae, Bavariae, Franconiae Benedictinis, unde multi agris bello tri-
ginta annorum vastatis in monasteria Austriaca confugerant et benigne excipiebantur,
societatem artiorem inierunt ¹). Itaque ordo in terris Alpinis nova incrementa cepit.
In Tiroli autem maiore quodam copia florere coepit, cum Saebenii 1085 novum
monialium exsurgeret, quo colonia ex monasterio Nonnbergensi deducta est.

ln terris vero regni Bohemici ordo s. Benedicti, postquam bella Hussitarum
paullum quieverunt, tarde a calamitatibus ad se rediit. Nam bellis finitis tamen
haeresis remanserat, quae, quamquam pro more cuiusque haeresis in plures sectas
resolvebatur, tamen sibi constans veterem furorem et odium in ecclesiam catholicam
effundebat. Abbatia Btevnoviensis, fecunda illa mater, humi prostrata iacebat. Eius
naufragia Ioannes I. 1449 adeo conlegit, ut tandem Braunavia praepositura sedes
abbatialis fieri posset. Tanta vero paucitas religiosorum Braunaviensium quoque

erat, ut abbas in hanc novam praeposituram fratres Cladrubia deducere cogeretur2).

In hoc monasterium mortuo Zizka, cuius praeda ¹4²1 factum erat, incolae, qui ad fratres

s. Emmerani Ratisbonenses confugerant, redierunt et Presticum et Tuschkaviam
praeposituras restituerunt. Sed praepositura S. Catharinae Pfraumbergii vacua relicta
est3). Ostrovium, antiqua praepositura, a Pragensibus 1422 solo aequata in praepositura

s. loannis sub lapide revixit, quae tunc sedes abbatum Ostroviensium facta est ⁴).

1) Czeruy, Ein 'l‘ourist in Oesterreich wahrend der Schwedenzeit.

2) Chronicon monasterii Blernoiiensis.

³) Ziegelbauer l. c.

⁴) Frind l. c. IV. Nonnullorum sententiam monachos sub regimine Ioannis V. (1518)
translatos esse Frindius refellit.

 

