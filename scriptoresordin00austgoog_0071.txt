- LXII -

stein, Eszterhazy, F ugger, Firmian, Fiinfkirchen, Fiirstenberg, Gallas, Hager, Hardegg,
Harrach, Herberstein, Hohenlohe, Khevenhiiller, Liechtenstein, Lodron, Schwarzen-
berg, Stadion, Starhemberg, Taxis, Thun, Trauttmansdorff, Windischgr‘aitz, Wolken·
stein etc. ¹).

Cum universitate arte coniunctum erat gymnasium sex classium, cuius prae-
fectus rationem reddebat rectori universitatis. Studiorum ratio paucis immutatis
eadem erat, quae supra dicta est, atque plurimis monasteriorum scholis exemplo
fuit. Magno erat incitamento ad litterarum studia in adolescentium animis excitanda,
quod finis anni scholastici magno cum apparatu celebrabatur. Ab eo enim ipso
tempore, quo constituta est universitas ut in Iesuitarum scholiS, comicus eligebatur,
qui quotannis fabulam scenicam componeret vel a discipulo compositam emendaret
et corrigeret eamque agendam curaret. Theatrum omni apparatu scenico instructum

atque sumptuose ornatum duplex erat, minus ad praeludendum, maius ad agendum.

Ipsi spectaculo edendo intererant archiepiscopus, abbateS, qui forte ader'ant Salis-

burgi, magistratus cetera undique concurrentium multitudo 2).

· In Austria superiore optima longe lateque fama erat scholae Cremifanensis,
quae, cum Bonifacii Negele abbatis incuria aliquamdiu iacuisset, pristinum vigorem
adsecuta est per Placidum abbatem (1644-1069) ἃ). Is professorum numerum auxit
atque constituit, ut Latinae fabulae scenicae ederentur et discipuli, qui inter ceteros
eminerent, libris donarentur. Ut pietas in discipulis morumque integritas excita-
rentur, quae maxima cura erat, 1665 congregationem ,Mariae de Victoria“ instituit.
Nec minus, qui ei successerunt, omnem curam diligentiamque in scholam contulerunt3
in quibus praecipuo studio eminebat abbas Alexander (1731-1749), vir in Austria
de rebus scholasticis optime merituS, qui gymnasio addidit cursum philosophicum
cum disputationibus philosophicis. Eximia tamen laude viget eius memoria, quod
academiam condidit puerorum nobilium (1743), inqua initio quidem scholae habe·
bantur de iure canonico atque de institutionibus, postea vero aucto scholarum numero
inprimis mathematica, physica, astronomica colebantur atque etiam specula astro-
nomica aedificabatur. Anno 1745 scholae haberi coeptae sunt de morum doctrina,

de dogmatica, de historia sacra atque profana, de patristica, de lingua Hebraica,

¹) Historia universitatis Salisburgensis3 llayr‚ ehemalige Universinit Salzburg; Prenn·

steiner u. A.
²) Prennsteiner l. c.
³) „Scholam superiore saeculo ab abbate Gregorio Lechnero instituendae iuventuti apertam

instauravit“, dicit Ziegelbauer l. c.

 

