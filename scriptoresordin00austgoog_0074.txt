... LXV ...

duo Benedictinea constituta sunt, unum Gottvici Austriacis, alterum Admontii Sti-
riensibus monasteriis destinatum. Sed ne haec quidem diu manserunt. Benedictineum
Gottvicense quarto anno post dissolutum est atque ab eo tempore clerici ο. s B.
aut in singulis monasteriiS, ut Mellicii, Gottvigii, Admontii, theologiae disciplinis ab
ordinis sacerdotibus traditis erudiuntur, aut in universitate Vindobonensi, Pragensi,
Salisburgensi, Oenipontana, Pestinensi, praelectionibus theologicis intersunt, aut in
seminariis episcopalibus, ut s, Hippolyti et Clagenfurti, ad munera sacerdotalia in·
stituuntur. Cum haec sit monasteriorum imperii Austriaco·Hungarici conditio ex
temporibus orta, theologicae disciplinae non eo quidem, quo par est, studio coluntur,
neque tamen negleguntur. Adhuc enim in plurimis monasteriis inveniuntur, qui in
theologiam magna cum industria incumbant atque docendi munere fungantur aut in
universitate Vindobonensi et Pestinensi, aut in seminariis episcopalibus, ut monachi
s. Pauli in seminario Clagenfurtensi, aut in ipsis monasteriis. Nec desunt, qui in
litteris theologicis magna laude floreant aut floruerint, velut Dr. Ioannes Rotter,
abbas Braunaviensis, Dr. Otto Habermann s. Pauli in Carinthia, Antonius Viehbiick
et ignatius Schiich Cremifanenses, Andreas Oberleitner et Dr. Anselmus Ricker ad
Scotos Vindobonenses, P.‚Pius Zingerle MeranensiS, Dr. Altmannus Arrigler Gott-
vicensis, Gregorius Mayer, MellicensiS, Dr. Ioannes Ruczisca et Dr. Desiderius Bita
Martinsbergenses in Hungaria1).

Decreta imperatricis Mariae Theresiae, quae supra memorata sunt, almae matri
Benedictinae Salisburgensi magno erant damno, Quamquam enim de auditorum

numero vix quidquam deminutum est, tamen, curn plurima monasteria societatem

reliquissent, reditus valde imminuti sunt. Aliud maius erat detrimentum. Monasteria

enim, quibus universitas Salisburgensis communis fuerat litterarum sedes, soluto
societatis vinculo vires et studia, quae melius fuit manere coniuncta, distraxerunt.
Praeterea lis orta inter professores inter vicesimum et tricesimum annum saeculi XVIII.
de Muratorii scriptis famae universitatis multum offecit ²), ut singulis annis minueretur
auditorum numerus.

Quibus rebus ut mederetur Hieronymus comes Colloredo archiepiscopus (1772
-1803,†1812), ultimus eorum archiepiscoporum Salisburgensium, qui rerum civilium
summa potestate erant praediti, quae tempus exigere videbatur, commutavit. Aditum

ad bibliothecam archiepiscopalem omnibus promiscue aperiebat, disciplinas, quae in

¹) Friess‚ Studien l. c. V.
2) Zauner, Chronik von Salzburg; Mayr l. c.

 

