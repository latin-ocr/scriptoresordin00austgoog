- CXIV -—

constat luculentius, quantum abhorruerit a scholasticorum gerris et nugis, quae in
spem suturae oblivionis perdiscuntur.“

Quae egerat Gerbertus, Stephanus Rautenstrauch, Abbas eruditissimus Brau-
naviensis, in Austriam transtulit. Is 1774 novam theologiae docendae viam propo-
suit, quae assensione episcoporum et Mariae Therasiae imperatricis comprobata est.
Itaque studia theologica ita instituebantur, ut disciplina dogmatica et moralis, quae
ex sacris litteris et scriptis S. Patrum adhibita hermeneutica et patrologia haurienda
esset, deinde ius canonicum cum generale tum singulare, tum theologia controversa,
postremo pastoralis traderentur. Theologia pastorali institutiones orationes sacras
habendi, s. sacramenta administrandi, sacras ceremonias rite perficiendi, ratio pie
vivendi continerentur. His tamquam disciplinae adiutriees adiungerentur studium
Graecae et orientalium linguarum atque historia ecclesiae et litterarum theologicarum1).

Haec Rautenstrauchii ratic, quae leviter mutata etiam nostris temporibus
studiis theologicis in Austria fundamentum est, in omnibus ordinis scholis, quae erant
in imperio Austriaco, inducta est moxque in singulis partibus complures ordinis
sodales doctrinae sama nobilitati sunt.

Sed tamen ad hanc instaurationem nova quaedam accesserunt, quae, quominus
studia theologica laetiora caperent incrementa, obstabant. Neque vero haec in
Rautenstrauchii consiliis erant. Qui vir doctuS, quo auctore disciplina pastoralis in-
ducta est, quamquam temporum moribus tenebatur et summae imperii potestati
favebat, tamen nihil nisi id contendit, ut studium theologiae in Austria cresceret et
floreret. Tum vero, curn tot monasteria obpressa et in iis, quae supererant, sodalium
numerus adeo deminutus esset, ut officiis muneris ecclesiastici obeundis vix pares
essent, cum monasteria magnis sumptibus et iacturis propter bella cum Franco-Gallis .
gesta exhausta, academia Salisburgensis abolita, ecclesia catholica ab imperio regere-
tur ac gubernaretur, fieri non potuit, ut studia theologica a sodalibus et ordinis s.
Benedicti et cleri universi ea, qua oportebat, cura colerentur. Nostra tandem tem·
pora, ut in aliis, in his quoque rebus sunt meliora.

Quamvis tempora fuerint tam adversa, haud pauci scriptores operibus suis bene
meriti sunt. Tractabant disciplinas theologicas: Martinus Gerbert de Hornau2) eius-

que sodales, Firtanus Linder et Aemilianus Ussermann‚ uterque studiis linguarum

clarissimus³); Andreas Oberleitner Scotensis, linguarum orientalium investigator:

¹) Wernen Geschichte der kath. ‘lheologie

2) Werner l. c.

3) De operibus monachorum in hac parte enumeratorum cs. scriptores 1. Il.

 

