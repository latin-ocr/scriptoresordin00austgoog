- LXXIII -

redintegratus est ¹). Clara etiam memoria est monachorum Lunaelacensium, Inni-

censium, Cremifanensium, Mettensium et Lacustigurinensium in Bavaria, quorum
omnium in fide Christiana apud gentes Alpinas propaganda et confirmanda saeculo VHI.
et IX. summurn erat studium ²).

In Bohemia et Hungaria Benedictini saeculo X. et XI. laudem promeruerunt.
E monasterio Bfevnoviensi, a quo tot in Bohemia profecta sunt monasteria, eiusque
praeposituris, quarum nobilissima est Raigradium, et Ostroviensi ad Sazawam flumen
sito multi prodierunt monachi, qui et verbo et exemplo animas sibi subiectorum ad
unam salutem adducerent plurimasque aedes sacras aedificarent ³). In Hungaria prae
ceteris monachi Montis Pannoniae singulari studio enituerant, ut recte dici possit,
eorum opera longe plurimos incolas eius terrae ad Christianam doctrinam per-¹
ductos esse ⁴).

Posteriora tempore Benedictini, quamquam non omnino dimiserunt opus missio-
narium, tamen rebus ecclesiasticis saeculo XII. in terris Austriacis compositis
parochiisque certis finibus circumscriptis intermiserunt atque reliqua cura animarum
clero saeculari relicta ad praedicandum incubuerunt Velut monachi s. Petri anno 1139
archiepiscopo Conrado I., viro de rebus ecclesiasticis optime merito, tradiderunt
parochiam Salisburgensem, ut nulla re impediti satisfacerent Regulae praeceptis ⁵).
Quod cum fecerunt Benedictini, iussis Papae Calixti 11. (1111) paruerunt, vetera
decreta canonica in memoriam revocantia, ne quis monachus confessiones exciperet,
neve aegrotos visitaret, neve sacra parochialia obiret. Aedes sacrae etiam turn a
monachis aedificabantur, ne iis, qui agros eorum longe lateque colebant, aditus sacro·
rum sollemnium deesset, cura tamen animarum in omnibus parochiis cum in praediis
eorum ab ipsis constitutis tum a fundatoribus acceptis clero saeculari relinquebatur.

Sed tempore de tanta severitate aliquantum remissum est. Omnia fere mona·
steria, quae saeculo XI. et XII. in Austria condita sunt, a fundatoribus vel bene·
factoribus 6) ad reditus augendos parochias acceperunt, ut Mellicense, Gottvicense,

Seitenstettense, Altenburgense,Admontense, s. Lamberti, s. Pauli, Scotense Vindobonae,

ι) Conversio Bagoariorum et Carautauorum.

²) Confer prooem. 1.

3) Frind l. c. 1.

⁴) Czinar Ι.

5) Series abbat. monast. ad s. Petrum Salisburgi.

⁶) Eorum in numero eminent principes et episcopi, ut archiepiscopi Salisburgenses, episcopi

Passavienses.
k

 

