,Χ-

est. ⁴Iam antea veroVorarlbergium per monasteria Tuberim ι) et Augiam Maiorem 2)

ad vitam cultiorem conformatum erat.

Haec Benedictinorum studia etiam, cum Thassilo propter defectionem a rege
Francorum Carolo Magno in monasterio Goariensi poenas daret, non modo repressa
sed dilatata sunt. Cum enim Carolus bellis cum Avaris feliciter gestis non solum
terras Alpinas sed etiam Austriam inferiorem et Ungariam superiorem ab iniquo et
gravi imperio liberasset, latissime manare potuit industria ordinis, cum praesertim
magnus imperator et qui ei successerunt, et in his Ludovicus Pius, qui instaurationem
ordinis a s. Benedicto abbate Aniagnensi excogitatam et in synodo Aquisgranensi
817 comprobatam per omnia imperii monasteria ratam esse iussit, gratia et auctori·
tate eum sustentarent. Neque tamen silentio praetermittendum est, quanto opere
episcopi Pataviensis, RatisbonensiS, Fraxinensis et ii monachi, qui Bavariam, quae
nunc est, incolebant, fratres Austriacos in exequendo munere a Carolingis iniuncto
adiuverint. Hi sunt Benedictini Altahae·Inferioris, s Emmerani Ratisbonenses,
Mettenses, Tegemseenses. Maxime autem egregia erat industria Tegernseensium,
qui monasterio 5. Hippolyti ad Traisim condendo coloniam in Austriam inferiorem
deduxisse dicuntur ³).

Ut vero operarii augerentur, saeculo nono ad'Traunsee ortum est novum mo-
nasterium Trunkirchense ⁴) et iam 785 monasterium Oettingense a Benedictinis Salis-
burgensibus conditum Buorn, qui locus hodie Michaelbeuern dicitur, translatum est ⁵).

Sed tamen saeculo decimo ineunte ordo magnum cepit damnum. Hungari in

vallibus Pannoniae consederant et regno Moraviensi deleto praedae avidi in occidentem

progressi erant. Germania et Burgundia, etiam Italia et Gallia a praedatoribus vexata,

————-

¹) i‘uberis, quae hodie Tausers vel Duvers dicitur, prope Feldkirch sita. Bergmann, Deuk-
schriiten d. k. Akad. d. Wissensch. phil. hist. Cl. V.

2) Vide bergmanni l. c. eiusque commentationem in „Wiener Jahrbticher der Litt.“ s. 118.
Augia maior a discipulis s, Galli condita esse dicitur.

3) Huius monasterii conditores duo nobiles Baioariorum Adalbertus et Ottocarus, qui
Tegemsee ipsum constituerunt, fuisse dicuntur. Si monasterium s. Hippolyti unquam Benedictino·
rum erat, nonnisi tempore successorum Caroli Magni conditum esse potest. Coni. Mayr: Acta
s. Quirini Martyris, et Diocesangeschichte von St. Putea, 1.

⁴) Neque a qu0‚ neque quo anno monasterium Trunkirchense aedificatum eodem loco,
ubi nunc Altmiinster oppidum est, conditum sit, saiis constat. In litterarum monumentis primurn
anno 909 commemoratur. Urkundenbuch des Landes ob der Enns, ΙΙ.

⁵) Filz‚ Geschichte von Michaelb'euern, hoc 785 factum esse dicit. Aliud Riezler Ι. c. Ι.

statuit.

 

