-XIV—

in Stiria, s. Pauli ¹), Milstatium ²), Arnoldsteinium3) in Carinthia, Fiechtum ⁴), Mariae-
montanum ⁵), Tridentum⁶) in Tiroli.

Ut nova ita etiam vetera monasteria munere sibi delato diligenter fungebantur.
Velut monachi salisburgenses Friderici archiepiscopi (958—990) beneficio florere coe·
perunt. Hic magnus vir, postquam in domum paene desertam novos incolas induxit,
dignitate abbatiali ab episcopali, quae ex tempore s. Ruperti coniunctae erant, sepa·
rata Titonem praepositum ecclesiae suae cathedralis fratribus praefecit. Atque ita
antiqua haec stirps ordinis brevi tempore tanta incrementa cepit, ut cum Tito abbas
e vita excederet (1005), monachi non minus quadraginta unus essent, in quibus mens
et vis s Benedicti spirabat. Hac mente imbuti fratres tempora turbulenta, quae in
rixis inter ecclesiam et imperium concitatis propter fidem summo pontificia Geb-
hardo et Thiemone archiepiscopis servatam - hic enim antea abbas ad s, Petrum
fuerat, - Salisburgo ingruebant, fortiter et constanter pertulerunt. Thiemo abbas,
cum Bertholdo, qui archiepiscopatum sibi arrogabat, fidem promittere detrectaret, et
cum suis monachis constanter causam Gebhardi legitimi praesulis patria pulsi seque·
retur, Hirsaugiam confugere coactus est, ubi societatem coniunctionemque, quae inter
hoc et s Petri monasterium erat, renovavit. Similiter, cum Gebhardo mortuo ipse
archiepiscopus creatus esset, fideliter rebus ecclesiae studebat neque aut vinculis aut
comminatione mortis a constantia sua deterrebatur. Eandem animi magnitudinem

etiam monachi prae se ferebant 7).

¹) Mouasterium Sanpaulense ab Engelberto 11. comite de Spannheim conditum primos
monachos ab Hirsaugia accepit per beatum Guilielmum abbatem, qui Wezilouem cum duodecim

monachis 1091 eo misit.

2) Milstatium Salvatori mundi consecratum ab Arbone comite Palatino Bavariae 1100 cir·
citer conditum est. Primos incolas ex monasterio Altahensi·1nleriore accepisse dicitur. Ankers-

hosen, Geschichte von Karnteu, ΙΙ. 2.

³) Arnoldsteinium s. Georgio dedicatum 1107 ab Ottone episcopo Bambergensi conditum

est. Primi monachi ex monasterio s. Michaelis Bambergensi venisse dicuntur. Ankershosen l. c.

4) Fichtum aut mons s. Georgii conditum est a Reginberto episcopo Brixensi, qui eremitas
per m'ontem s. Georgii dispersos in unum corpus coniunxit eisque approbatione 1138 Roma
secuta regulam s. Benedicti praescripsit. 1706 hoc monasterium quater igne deletum in vico
Ficht aedificatum est. Stafller, Das deutsche Tirol und Vorarlberg, Ι.

5) Mouasterium Mariaemontanum 1090 ab Eberhardo de Tarasp Scbulsii in Unterengadin

conditum est.
6) Hoc monasterium s. Laurentio dedicatum iam saeculo septimo ()) ortum esse dicitur.

⁷) Chronicon novissimum monast. s. Petri Salisburgensis.

 

