..Lv-

monasteria Tirolensia, Mariaemontanum et Mons s. Georgii (apud Fiecht) ¹) habebant
scholas Ad Scotos quoque Vindobonenses scholam fuisse patet ex fundatione
hubarum magistri Conradi Vindobonensis, qui anniversarium suum curn longis Vigiliis,
quae a presbyteris et discipulis cantari solebant, celebrari voluit 2).

Ut monachi pueriS, ita monachae puellis educandis et erudiendis curam im·
penderunt. Quod quamquam in omnibus monacharum coenobiis factum esse credimus,
pro certo affirmari uon potest nisi de Nonnberg, Admont, Goess, s. Georgii ad
Langsee iisque coenobiis, quae sita erant in Dalmatia ³).

Saeculo XIV. lapsa in monasteriis morum severitate etiarn res scholasticae
male se habebant, sed restituta proximo saeculo disciplina ad novas spes revixerunt
magnumque fructum ex eo perceperunt commercio, quod monasteriis Austriacis erat

cum universitate Vindobonensi 1365 condita. Atque ad Scotos Vindobonenses abbas

Ioannes de Ochsenhausen (1428—1446), is, qui Benedictinorum Austriacorum res

curavit in concilio Basileensi, quem Patres in concilio congregati „notabile eius
membrum et sibi incorporatum“ nominant, summa cura ac diligentia scholam mona-
sterii amplexus est. Qui ei successit, Martinus (1446-1461?), magno artis musicae
studio tenebatur, quam ut proveheret, ludum cantandi aperuit. Extremo saeculo XV.
schola ad Scotos summa florebat laude atque convictum habebat pueris nobilibus
aptum 4). Mellicii et Seitenstadii eodem ternpore florebant res scholasticae3 in
utroque monasterio scholam claustralem fuisse et externam argumentis comprobari
potest 5).

Nec minorem famam adepta est schola Cremifanensis cura abbatis Ulrici
Schoppenzaun (1454-1484). Is eximium virum magistrum Ioannem Schrein e Zlabings
in Moravia arcessiverat, qui absolutis in universitate Vindobonensi studiis, cum vota
sollemnia in monasterio edidisset ac postea abbas electus esset, praeclare dignitate
abbatiali functus est ⁶). Clarae eodem tempore scholae erant Michaelburani et Lunae·
laci. Michaelburani cum praeter rectorem ludi magister („Schulmeister“) fuerit, etiam

ludum elementarium fuisse patet ⁷). ¹

¹) Egger, T irol Ι.

²) Hauswirth l. c.

³) Esterl, Chronik von Nonnbcrg; F uchs, Admont; Ankershofem alii.
⁴) Hauswirth l. c.

ὅ) FriesS, Studien ΙΙ.

6) Pachmayr, Series l. c.

7) Chronicon Lunaelacense; Filz, Michaelbeuern.

 

